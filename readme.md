# Projektowanie gier w środowisku UNITY

## **1. Cele przedmiotu**

Celem przedmiotu jest zaprezentowanie studentom możliwości silnika Unity oraz środowiska Unity Editor. Mimo wielu możliwości graficznego narzędzia wymagana jest też umiejętność programowaia w języku C# w oparciu o API silnika Unity i celem przedmiotu jest dalszy rozwój umiejętności studenta w tym zakresie. Temat tworzenia gier jest bardzo obszerny i obejmuje takie zagadnienia jak programowanie (bardzo często dotyczy zaawansowanych zagadnień), grafika i animacja komputerowa, tworzenie dźwięków i muzyki. Z tego powodu w trakcie zajęć zostaną zaprezentowane tylko wybrane aspekty tworzenia gier, uznane przez prowadzącego za zajistotniejsze.

## **2. Organizacja zajęć**

Zajęcia będą podzielone na odrębne tematycznie laboratoria, ale ze względu na rozległość niektórych zagadnień część może bazować na pracy wykonanej wcześniej. W celu optymalizacji prowadzenia zajęć i skupieniu się na głównym celu danego laboratorium projekt startowy może być wcześniej przygotowany przez prowadzącego.

Na początku zajęć prowadzący zaprezentuje omawiane zagadnienie wraz z przykładami a następnie student otrzyma zadania do samodzielnego wykonania w trakcie zajeć. 

## **3. Zasady oceniania i zaliczenie przedmiotu**

Zaliczenie przedmiotu odbędzie się na podstawie oceny projektu gry na temat wspólnie ustalony z prowadzącym w zakresie, który zostanie określony w drugim tygodniu nowego semestru. Prezentacja projektu odbędzie się zdalnie w formie krótkiego gameplaya oraz odpowiedzi prowadzącego na kilka pytań dotyczących projektu (również kodu). Projekt musi być wcześniej przesłany do zatwierdzenia z zachowaniem ustalonego terminu (zostanie ustalony wspólnie ze studentami w trakcie zajęć).

### **3.1 Wymagania odnośnie projektu gry

Tematyka gry jest dowolna pod warunkiem, że nie łamie zasad dobrych obyczajów i ogólnie przyjętych norm społecznych. Jeżeli student nie zaproponuje własnego tematu, prowadzący wskaże temat takiego projektu.

W projekcie gry należy uwzględnić:

1. Możliwość interakcji za pomocą klawiatury i/lub myszy komputerowej.
2. Należy użyć komponentów wykorzystujących silnik fizyczny Unity (Rigidbody, Rigidbody2D).
3. W projekcie należy również umieścić elementy UI charakterystyczne dla danego typu gry (score, speed, reset, start, itp.)
4. Należy użyć również co najmniej jednego pliku audio, który albo będzie muzyką w tle albo dźwiękiem jakiegoś zdarzenia.

## **4. Polecane zasoby do nauki silnika Unity**

1. [Unity Learn](https://learn.unity.com/) - niezwykle uporządkowane i bogate źródło wiedzy z samego źródła. Możliwość śledzenia postępów, zróżnicowane poziomy trudności poszczególnych tutoriali.
2. [Unity Docs](https://docs.unity3d.com/Manual/index.html) - oficjalna dokumentacja Unity. Obejmuje zarówno opis Unity Editor jak i Unity scripting API.
3. [Brackeys YouTube](https://www.youtube.com/channel/UCYbK_tjZ2OrIZFBvU6CCMiA) - dostępny również Discord. Niestey 18 września 2020 ogłoszono, że nowe materiały w tej formule nie będą się już pojawiały. Jednak jest tam kilkaset (!) filmów, z których można nauczyć się wielu zagadnień związanych z tworzeniem gier w środowisku Unity.
4. Oficjalny kanał Unity w serwisie YouTube: https://www.youtube.com/channel/UCG08EqOAXJk_YXPDsAvReSg
5. [Raywenderlich](https://www.raywenderlich.com/unity) - duży zbiór tutoriali (nie tylko dla Unity), również płatnych. DObra jakość materiałów.
6. [Unity tutorial CA](https://unitytutorials.ca/) - bogaty zbiór tutoriali
7. [CGCookie](https://cgcookie.com/flow/introduction-to-unity/) - bardziej kojarzony ze środowiskiem Blender 3D, ale te dwie platformy znjadują się we wspólnym ekosystemie gier video. Minusem bez wątpienia mała ilość darmowego contentu, plusem - wysoka jakość.
8. [CGCookie YouTube](https://www.youtube.com/user/unitycookie/) - kanał YouTube grupy CGCookie.